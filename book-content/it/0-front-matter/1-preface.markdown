# Introduzione

Quando non c'era uno stack Merb, un set di API stabile,
né una documentazione organizzata ed il codice base era mutevole,
[Matthew Ford][] decise di lavorare ad un libro [Open Source][] dallo
scopo molto semplice:
essere d'aiuto ai rubyisti più coraggiosi che volessero vivere
al limite provando Merb, [DataMapper][] e [RSpec][].

Da allora Merb è maturato molto, iniziare a lavorarci divenne
più immediato e si decise quindi di offrire una versione
**dogmatica** dello stack utilizzando Merb, DataMapper e RSpec!

Essendo un giovane sviluppatore provai molto interesse per il libro di Matt,
al quale contribuii nelle versioni iniziali.
Da allora mi unii al team su Merb e, insieme a tutti loro, mi impegnai
per la prima grande release 1.0, che vide la luce in due passi:
la prima candidate release in occasione del [MerbCamp 2008][],
e quindi la 1.0 finale nella [RubyConf 2008][].

E' bello avere a disposizione un framework meraviglioso,
ma come mi disse Jason Seifer ([RailsEnvy.com][]) dopo il rilascio della 1.0:

> Merb ha della documentazione ben fatta ed il codice è ben leggibile,
> ma la documentazione utente presenta ancora delle lacune.

Jason aveva ragione, la documentazione utente lasciava a desiderare.
Ovviamente abbiamo a disposizione un [Merb wiki][] e diversi testi pubblicati,
ma devo ammettere che guardando altri framework, come [Django][] ad esempio,
l'intero core team era ben conscio che occorresse fare qualcosa. 

L'impegno di Ford su subito notato,
e gli venne proposto un accordo per scrivere "[Beginning Merb][]" per [Apress][].
Come potete immaginare,
divenne troppo impegnativo per Matt scrivere un libro per un editore,
avere un lavoro a tempo pieno, contribuire a diversi progetti Open Source,
portare avanti lo sviluppo di Merb e, infine, assicurarsi che il libro open source
già iniziato fosse aggiornato.
Inoltre, ci furono diversi cambiamenti dalla versione pre-1.0
e quindi buona parte del contenuto esistente doveva essere riscritto.

Ecco quindi che il team Merb decise che i tempi erano maturi per focalizzare
l'attenzione della community su una fonte autoritativa ed aperta ai contributi.

Sono felice che il team Merb abbia deciso di prendersi la responsabilità di tale testo,
e di assicurarsi che rimanga ben organizzato, aggiornato e pertinente.
Ad ogni modo questo testo, al pari di Merb stesso,
non crescerebbe né evolverebbe senza l'aiuto della community.
Siete quindi invitati ad inviarci correzioni, nuovi esempi e nuovi capitoli
affinché questo testo possa essere d'aiuto a tutta la community.

[Matt Aimonetti][], membro del team Merb Core


[Apress]:           http://www.apress.com/
[Beginning Merb]:   http://www.apress.com/book/view/9781430218234
[DataMapper]:       http://datamapper.org/doku.php
[Django]:           http://www.djangobook.com/
[Matt Aimonetti]:   http://merbist.com
[Matthew Ford]:     http://github.com/deimos1986
[MerbCamp 2008]:    http://merbcamp.com
[Open Source]:      http://en.wikipedia.org/wiki/Open_Source
[RailsEnvy.com]:    http://railsenvy.com
[RSpec]:            http://rspec.info
[RubyConf 2008]:    http://rubyconf.org
[Merb wiki]:        http://wiki.merbivore.com

